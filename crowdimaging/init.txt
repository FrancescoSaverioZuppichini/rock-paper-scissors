Problema: si vuole sviluppare un sistema che permetta di poter acquisire con facilità i dati per risolvere problemi di image recognition, che abbia come fonti persone comuni, le quali possono inviare immagini ed altri dati attraverso un’applicazione. 
Sviluppare questo tipo di sistema presenta grandi difficoltà, le quali non sono strettamente tecniche. In primo luogo:

L’utente deve essere incentivato a partecipare
Può succedere che vengano postate immagini non inerenti al problema

Secondariamente, ci sono anche gli aspetti di performance da valutare. Se ci fossero anche solo dieci utenti, allenare da zero la rete neurale per ogni foto che essi caricano sarebbe folle.
Nota: l’idea di base è che non c’è una vera fine per un progetto, esso rimane attivo “in eterno”. Quindi il training può avvenire in contemporanea al testing.

Decidere ogni quanto tempo aggiornare le reti
Gestire efficacemente la separazione di training e testing
Definire appieno quanta libertà ha un progetto (spazio di archiviazione, tempo di calcolo)

C’è anche da capire chi decide la struttura della rete neurale. Si potrebbe lasciare questo task all’utente medio, dopo avergli spiegato le basi, o dev’esserci un esperto dietro? IDSIA può guadagnare qualcosa su questo processo?

Valutare un business plan
Capire chi sta dietro alla creazione della rete neurale

Infine, vi sono dei problemi molto più di nicchia: se voglio fare una rete neurale che mi riconosca che tipo di fiore ho in mano, sorgono subito due difficoltà

Per distinguere tra un numero di classi alto (anche banalmente superiore a 5) avrò bisogno di enormi quantità di immagini, e potrebbe ancora non essere sufficiente
Non è garantito che l’utente medio sappia davvero che tipo di fiori stia fotografando

Tutti i problemi sorti, verranno sintetizzati il più possibile per poi essere esaminati.
